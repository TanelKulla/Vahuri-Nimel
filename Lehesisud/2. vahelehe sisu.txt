https://peaasi.ee/
* MTÜ Peaasjad tegeleb vaimse tervise edendamise, probleemide ennetuse ja varase sekkumise. Nende veebilehelt leiab abi igasuguste probleemidega tegelemiseks. Nende eesmärk on teadvustada vaimse tervise olulisust ja muuta abi saamine kõigi jaoks kättesaadavamaks. Portaalis peaasi.ee leiab detailsed kirjeldused paljudest vaimse tervise häiretest, erinevatest sõltuvustest; erinevad võimalused abi küsimiseks ja enda või teiste aitamiseks. Samuti on sellel lehel teste, millega võib saada aimu oma vaimse tervise seisust.


https://lahendus.net/
* Lahendus.net keskkond pakub tasuta psühholoogia-alast nõustamist ja tutvustab üldsusele psühholoogilise abi võimalusi. Seal keskkonnas pakuvad abi Tartu Ülikooli ja Tallinna Ülikooli vanemate kursuste üliõpilased, kes aitavad abiküsijal oma probleemi analüüsida ja inimesi toetada. Vajadusel aitavad nõustajad kirjutajal leida sobiva koha, kuhu oma probleemiga edasi pöörduda. Samuti leiab lahendus.net veebilehelt andmebaasi, kust saab kiirelt leida Eesti vaimse tervise spetsialiste.


https://enesetunne.ee/
* Enesetunne.ee on oma sihiks seadnud abavajate suunamise tõenduspõhiste vaimse tervise ja heaolu abivõimaluste poole. Veebilehelt leiab erinevaid materjale vaimse tervise häirete, eneseabi võimaluste ja ka töökeskkonna kohta. Eneseabi võimaluste vahelehel on välja toodud palju erinevaid artikleid, podcaste, raamatuid ja muid allikaid, mis suunavad inimesi hoolitsema oma vaimse tervise eest. Lisaks leiab lehelt tutvustused erinevate vaimse tervise spetsialistide ametite kohta, et abivajaja teaks kelle poole pöörduda.


https://tarkvanem.ee/vaimne-tervis/
* Tarkvanem.ee on lapsevanematele suunatud lehekülg, mis on abiks laste kasvatamisel. Sealt leiab nõuandeid väga erinevatel teemadel, kuid on olemas ka vaimse tervise vaheleht. Vaimse tervise vahelehel on välja toodud erinevad asjad, mida vanem peaks lapse puhul tähele panema erinevates kasvu etappides. Sellel lehel saab samuti vaimse tervise spetsialistidelt nõu küsida.